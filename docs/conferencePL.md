4Developers

Jako programista, jak przemawiać? Co jest najważniejsze ?
Zastanawiałeś się jak zrobić dobrą prezentację. Co decyduje o sukcesje prezentacji. Głos, mimika czy coś jeszcze. Na tej prezentacji podzielę się z wami moim doświadczeniem i wnioskami na temat tego co jest najważniejsze gdy tworzymy prezentację. Nie ważne czy przemawiasz profesjonalnie czy tylko dla zabawy to jest coś co musisz wiedzieć.


Skąd się bierze Twoja wypłata, czyli jak IT może dogadać się z biznesem?
Jako programiści skupiamy się na tym by nasze aplikacje były optymalne, kod był czysty i architektura wydajna. Zapominamy jednak o tym, że nasze pieniądze nie biorą się z świetnego kodu, a z wartości dostarczanej do biznesu i jeszcze kilku kluczowych drobiazgów. Z tej prezentacji dowiesz się: - Jak skutecznie zawalczyć o podwyżkę? - Kim na prawdę jest “Biznes" i jak się z nim dogadać? - Jak organizować spotkania by były krótkie i produktywne? - Na czym się skupić, by osiągać dużo lepsze rezultaty?


Etyczne aspekty pracy w IT
Żyjemy w epoce, w której oprogramowanie komputerowe ma coraz większy wpływ na niemal każdy obszar naszego życia. Zawarte jest w naszych samochodach, telefonach i pralkach. Śledzi i mierzy nas na każdym kroku, nawet w miejscach, w których się go nie spodziewamy. Czy pracownik branży IT w ogóle powinien się przejmować etyką? Czy jest to problem, który powinien dotyczyć tylko prawników? Jakie mogą być konsekwencje ignorowania tego aspektu? Czy zawsze można zasłaniać się poleceniem służbowym i nieświadomością? Wreszcie - czy nawet praca wykonana w dobrej wierze i zgodnie z prawem może nieświadomie zatruć komuś życie? Postaram się poopowiadać nieco o tych sprawach z wielu różnych perpsektyw, a przy okazji opowiedzieć kilka interesujących anegdot.


Dokumentacja w samodokumentującym się świecie
Większość zespołów, z którymi pracowałem kroczyła nigdy niekończącą się ścieżką w poszukiwaniu złotego środka w pisaniu dokumentacji. Miejscu, w którym czerpie się korzyści z posiadania pomocnej dokumentacji, jednak nie spędza się zbyt wiele czasu i energii na jej tworzeniu i dokumentacji. Dla niektórych punktem wyjściowym jest popularny błąd, w którym mówi się, że kodu nie należy dokumentować, gdyż kod powinien być sam w sobie wystarczająco czytelny. Inni a kolei tworzą bardzo dokładną dokumentację i szybko wpadają w pułapkę ogromnego kosztu jej utrzymywania. Jest lepsza droga, aby inni programiści mieli dobre wrażenia. Podzielę się kilkoma sposobami, jak na przykład: 
- Częściowo lub całkowicie wykonywalna dokumentacja
- Dokumentacja API zrozumiała dla maszyn i ludzi
- Testy automatyczne jako dokumentacja



Jak serverless na zawsze zmieni naszą pracę?
Często najtrudniejszym wyborem technicznym jakiego musi dokonać współczesny projektant rozwiązania jest wybór pomiędzy Azurem i AWS. Jeśli się nad tym bliżej zastanowić to dzięki rozwojowi rozwiązań w chmurze oraz podejściu serverless jesteśmy w stanie skupić się na tym co jest dla naszego klienta najbardziej istotne czyli budowaniu szybko skalowalnych rozwiązań, gdzie najtrudniejszym i zarazem najbardziej ciekawym problemem do rozwiązania są problemy biznesowe. Wybór providera chmury oraz różnych building blocków staje się drugorzędny. Na prezentacji pokażę od praktycznej strony jak zmiana podejścia do architektury rozwiązań pozwala dostarczyć większą wartość dla klienta i zmniejsza koszt tworzenia oprogramowania. Prezentację oprę na swoich doświadczeniach z codziennej pracy z projektami wykorzystującymi chmurę publiczną nad którymi pracuję od fazy analizy problemu biznesowego i estymacji do samej produkcji.



Każdy ‘monolit’ zaczyna się w naszych głowach
W czasie prezentacji porozmawiamy o przysłowiowym ‘złym monolicie’, który przeszkadza biznesowi w rozwoju. Porozmawiamy o dobrych i złych stronach długu technicznego. Przybliżę też nieoczywiste miejsca, w których nie spodziewamy się obecności zaciągniętego długu technicznego. Wyjaśnimy sobie dlaczego pomimo największych szczerych chęci każda z firm w pewnym momencie rozwoju ma system który blokuje jej dalszy rozwój. Na koniec chcę aby każdy z was poszerzył swoją opinie na temat złych monolitów :).


"One architecture to bring them all" - czyli rzecz o architektonicznych puzzlach
Rozwijając swoje umiejętności w zakresie architektury oprogramowania często można odnieść wrażenie że poszczególne koncepcje i rozwiązania nie sa ze sobą kompatybilne a wręcz wzajemnie się wykluczają. Nic bardziej mylnego. Spróbuję przekonać Cię że nie tylko się nie wykluczają ale wrecz pasują do siebie niczym puzzle a dodatkowo można jest stosować w pozornie nieprzyjaznym środowisku.
